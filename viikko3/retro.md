### Retroilua

Retrospektiivissä analysoidaan tiimin toiminnan positiivisia ja negatiivisia puolia. Tavoitteena on vähentää toimintaa hidastavia tekijöitä ja löytää menetelmiä jotka toimivat paremmin. "Start, Stop, Continue, More of, Less of Wheel" -retrospektiivissä sprintin aikana ilmenneet tapahtumat ja mietteet jaetaan viiteen eri lajiin: asioita, joita tulisi ryhtyä tekemään; asioita, joiden tekeminen pitäisi lopettaa; asioita, jotka toimivat ja tulisi jatkaa, asioita, joita pitäisi olla lisää; ja asioita, joita pitäisi olla vähemmän. Jokainen tiimiläinen täyttää omat näkemyksensä yhteiselle taululle/kuvaajalle jonka jälkeen ryhmä keskustelee lisätyistä aiheista ja sopii parannustoimenpiteistä seuraavaa sprinttiä varten. "Glad, Sad, Mad" -mallissa aiheet jaetaan kolmeen kategoriaan: hyvät, huonot ja raivostuttavat. Prosessi ei merkittävästi eroa edellisestä, lukuunottamatta äänestysprosessia, jonka avulla keskustelunaiheet priorisoidaan ennen keskustelun aloitusta. "Glad, Sad, Mad" -mallissa on asetettu käytettävän ajan ylärajaksi tunti, jonka jälkeen retrospektiivi päättyy viimeistään. "Start, Stop, Continue, More of, Less of Wheel" -mallissa oletetaan prosessin kestävän 10-30 minuuttia. 
